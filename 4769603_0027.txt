—19-

Ex inscriptione infra figuras insculpta primum quidem cognoscimus, Carpum quendam

illud marmor gratiae suae monumentum Cyrenis posuisse.
Quae illi cum Cyrenaicis ratio intercesserit, utrum publico an privato hospitio acceptus

sit, ex inscriptionis verbis accurate explorari non potest.

Verba inscriptionis ΥΠΕΡΜΕΛΛΘΡΟΙΟ declarare videntur, tabulam nostram supra
epistylium collocatam metopam effecisse; sic enim sculpturae inter triglyphos et supra episty-
lium positae nominabantur.

Quod si rem ita se habuisse statuamus, coniicere licet, metopam illam supra templi

portam affixam ingredienti obviam sese obtulisse.
Iam comparato nostro monumento cum metopis Parthenonis eadem fere aetate exstructi,

qua tabula nostra sculpta fuisse videtur, haud difficile est, de totius templi Cyrenaici magnitu-
dine coniecturam facere. Tabula enim Cyrenaica magnitudine non multum distat a metopis
Parthenonis, immortali Phidiae manu sculptis.

Alterum e tribus monumentis disputationi nostrae propositis et ipsum Cyrenen exhibet,
quae leonem strangulat. Nympha eodem fere vestitu nec dissimili corporis habitu efficta est.

Qua Cyrenes figura cum priori illa diligenter comparata dubitari vix potest, quin tabula
aliquanto vetustior sit, quam statua. Vestium enim corporumque habitu ac praecipue artificio,
quo capilli efficti sunt, multum has inter se discrepare, nc mediocriter quidem in his rebus
versatum fugere potest. Cyrenes scilicet in tabula effigies maiorem vitae atque motus speciem
prae se fert3 crura atque brachia extenta quasi ipsum virginis in leone strangulando laborem
ostendunt. Capilli undulati sunt neque in singulos cirros contorti, quales in plerisque ve-
tustioribus Graecorum signis conspiciuntur, vestes denique molliores, textura tenuiore, aurarum
spiritui facilius cedentes, speciem gratissimam exhibent. In altera Cyrenes statua rudius quoddam
sculpendi genus conspicitur. Romanae aetatis arti proprior. Crura propemodum directa, capilli
in fronte parum artificiose compositi atque in singulos cirros divisi sunt, duriores deinde vestis
rugae atque sinus agrestiorem figurae speciem efficiunt. Cothurni denique et ipsi agrestio·
res esse videntur; eum in alterius figurae cothurnis utcumque oblitteratis, multo prioris aetatis
ars agnoscatur. Iam ex his concludendum est, tabulam multo priori aetati ascribendam, quam
statuam esse; cuius faciendae fortasse dedit impetum.

Reperta est statua inter vestigia templi Apollini sacri. Quis eam sculpserit, ex reli·
quiis, quae exstant, explorari non potest. Ars ad eam, quae nunc Graeco-Romana appellatur,
propius accedit.

Tertium denique marmor Cyrenen nympham exhibuisse videtur, quamvis, capite brachiis-
que defractis, nihil certi de hac figura statui possit. In hac effigie nympha vestitu minus
simplici ex duabus partibus composito induta est, quarum superior brachium pectusque nuda
ostendenS, medio in pectore fibula quadrata cohibetur, iterumque sub pectore cincta de lumbis
dependet, summamque inferioris vestis partem tegit, quae a lateribus sub genua demittitur.

Ex veterum scriptorum locis, ubi dearum vestitus habitusque describitur, cognoscimus
laxis illas amictas fuisse vestibus, quarum rarae directaeque rugae ad talos defluebant.

