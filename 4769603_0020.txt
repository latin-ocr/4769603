esse dicitur. Fuerunt igitur, qui dicerent ¹), Cyrenen filiam fuisse Hypsei, Lapitharum regis,
cuius greges a ferarum impetu defendisset: quam quum Apollo in Pelionis saltibus ⁸e certa-
mine cum leone victricem vidisset, amore captum in illam Libyae partem eam abripuisse, cui
postea nomen indidisset. Α

Ab his non multum discrepant, quae ab aliis narrantur.

Vergilius, qui non tam fabulas antiquas perscribit, quam novas inceptis suis idoneas
contexit, notisque nominibus illustrat, Cyrenen et Aristaeum in quartum Georgicon librum
introduxit.

Et hic quidem cum iis quas memoravimus fabulas non plane consentit.

Cyrenen scilicet Penei filiam ex Apollinis complexibus Aristaeum peperisse narrat, sed
tantum abest, ut nymphae historiam cum urhe Cyrenis terraque Libyca coniungat, ut, Aristaeo
iam adulto, Cyrenen cum patre Peneo „in gurgitis imis“ amplius habitasse, et imperium quod-

dam in ceteras nymphas exercuisse referat. Aristaeus enim: ςΞ)
„Fugiens Peneia Tempe,
Amissis, ut fama, apibus morboque fameque,
Tristis ad exstremi sacrum caput adstitit amnis,
Multa querens atque hoc adfatus voce parentem:
Mater Cyrene, mater, quac gurgitis huius
lma tenes, quid me praeclara stirpe deorum,
Si modo, quem perhibes, pater est Thymbraeus Apollo,
Invisum satis genuisti . . . .

At mater sonitum thalamo sub fluminis alti
Sensit.“

Sed missis his poetae recentioris commentis hoc tantum teneamus, Vergilium eorum sen-
tentiam, qui Cyrenen in Africam ab Apolline abductam referunt, aut prorsus ignorasse aut
consulto omisisse.

Cyrene venationi incubuisse et incredibilem ferarum stragem fecisse dicitur. Tum Apollo,
conspecta eius, quam supra diximus cum leone pugna, amore captus consilium virginis abripiendae
iniit.

Frustra Chiro, quem consilii sui participem fecit, ut ab incepto desisteret blanditiis-
que potius, quam vi uteretur, permovere conabatur. Namque Apollo cupiditate flagrans, vi
eam in Libyam abduxit, ubi Aristaei mater facta est. 3) Cum hac fabula fere congruit prae-
clara illa Cyrenae nymphae descriptio, quae apud Pindarum in Carmine Pythice nono exstat.⁴)
Scriptum est hoc carmen in honorem Telesicratis Cyrenensis, in currendi certamine victoris. 5)

ἱ

¹) Pind. Pyth. IX, 21.

³) Georg. Lib. IV. vv. 319. ogg.

⁸) Talis Pindari de hac re sententia fuisse videtur. sed nos non fugit, scriptores veteres in Asiae Libyaeque finibus statu-
endis nequaquam inter se consentire. Herodotus de hac re fusius disserens (11. 16.), Aegyptum Libyae potius ad-
scribendam censet.

⁴) Iam supra annotatum est, Pindarum non Penei, sed Hypsei filiam Cyrenen facere.

⁵) De Telesicrate confer scholia ad hunc locum apud Boeckhium Tom 11. p. 401.

