-17—

chlamys superiecta est. Capilli eius a fronte retroacti sunt3 Libya ¹) tunicam gerit, talarem
zona constrictam, cui superiecta est palla ad pectus subnexa atque de tergo dependens, vesti-
bus omnino in Aegyptium morem compositis. Capilli eius vitta vincti atque calamistrati fron-
tem cervicesque tegunt, brae-hio sublato coronam lauream supra Cyrenes caput intendente.

Hoc gestu aut significari potest, Cyrenen a Libya patria quasi adoptiva e nympha ad
deae dignitatem evectam esse, aut victoriae tantum, quam de leone illo reportaverat, corona
illa praemium habenda est. Sic olympionicae olivarum coronis donabantur, qui maximus apud
Graecos honos habitus est.

Ad Libyae pedes iacet animal, cuius caput casu quodam infelici defractum est, canem
ut coniiccre licet repraesentans, qui saepe Dianam muneris eius insigne comitatur.

Idem hoc loco illud animal significare verisimile est, quum Cyrene venationi dedita ad
deae cohortem pertinuerit.

Pone figuras modo descriptas vitis conspicitur, aut ornamenti causa adiecta, aut alle-
goricum quendam sensum exprimens, euius rami uvis onerati mulierum ambarum capitibus
imminent.

Verisimillimum est, vitibus illis fructu gravibus abundantiam ac fertilitatem, qua tum
regio Cyrenaica florebat, aut hospitium Carpo, cuius in inscriptione mentio facta est, tributum
significari 2).

Avium duarum in ramis sedentium forma valde oblitterata est. Iam inter varias, quae

de Cyrenarum origine ferebantur fabulas, huiusmodi quaedam apud Pachonem legitur, a nostra
ut videtur materie non prorsus aliena.

Videntur coloni Graeci praeter Libyas loci peritos corvum ducem secuti esse; qui re
vera effecit, ut ad fontem illum commemoratum consisterent.

ι Apparet hanc fabulam, id quod in plerisque veterum fabulis invenitur, e locorum na-
tura accurate observata profectam esse. Corvus enim sola erat avis, quae illis temporibus in
Libyae partibus arenosis reperiebatur, unde fortasse repeti potest, hanc avem, quamvis absona
voce fuscoque sit colore, postea deo Apollini artis musicae patrono Cyrenaeque amatori con-
secratam esse. Quomodo haec nostra coniectura, aves illas corvos fuisse, cum fabula cuius
supra mentionem fecimus constet, in medio relinquendum est. Sed antequam ad ipsum marmorum
auctorem exponendum accedamus, tempora- definienda sunt, quibus res in monumentis ex-
pressae factae sint. Qua rc permoti in historia Cyrenaicae tractanda diutius commorati
sumus, exponentes, quo tempore coloni Graeci in Africam venerint, variamque eorum fortunam
inde ab initio usque ad interitum urbis persequentes.

*a

¹) Libya Epaphi atque Cassiopeae filia est, quae „desertae“ atque „sitie11ti“ (ut Vergilii Lucanique verbis utamur) Africae
regioni nomen dedisse dicitur.

2) Ad donatoris nomen vitis illa vix referenda videtur, casu enim factum esse potest, ut monumenti conditor eodem
nomine uteretur, quo Graeci fructum significabant.

