quod eandem urbem, quam illc ornandam sibi sumpserat, celebraret. E prima carminis stropha
discimus, tertiam orbis partem Cyrenae habitandam datam esse3 in titulo vero infra signum
posito Libya appellatur ἠπείρων τρισσὸν ἔχουσα κλέος id est, trium terrarum gloriam habens.
Ex his verbis in 'eundem fere sensum congruentibus apparet, monumenti sculptorem Pindari
carmen non ignorasse. Graecia enim, Macedonia, finitimaeque terrae tum cognitae unam orbis
partem, quam Europam vocabant, constituebant, Syria, Armenia, Mesopotamia, Asia minor
cum terris adiacentibus illo tempore compertis Asiam efficiebant3 tertium denique locum tenebat
Libya, sola Africae pars veteribus cognita3 Aegyptus enim Asiae potius adnumerabatur.

Hoc igitur, ut paucis complectamur, quae ¹supra disputavimus, testimoniis fide dignis
diligenter exploratis, temporisque quo signa illa facta esse verisimile est ratione habita, effici

nobis videtur, Amphionem, cuius tempore Veneris fanum iam pridem stabat, prostypum sculp-
sisse, quod sine dubio eximium in illo locum obtinebat.

In Annalibus Instituti archaeologici, qui Parisiis prodeunt, edita est tabula Apollinem
exhibens, qui Cyrenen in curru duobus cygnis iuncto abducit. Docta disputatio huic tabulae
adiuncta ad certum finem non pervenit. Si fides habenda est fabulae, Apollinem spreto Chi-
ronis consilio, Cyrenen vi abripuisse, mirandum est virginem in hac effigie ita sc gerere, ut
Apollinis impetui ne minimum quidem resistere videatur3 id quod omnino exprimi oportebat, si
artifex vim ab Apolline virgini illatam esse, erat significaturus. In aliis certe eiusdem generis
signis, ut in virginum Sabinarum raptu, mulierum reluctantium motus aperte expressi sunt.
In hac effigie tantum abest, ut virgo deo resistat, ut eius blandimenta reddere videatur.

